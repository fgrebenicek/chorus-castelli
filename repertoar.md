# Repertoár

## Alleluia

* Hudba: Randall Thompson (1899 -- 1984), americký skladatel známý svými sborovými skladbami
* Text: slovo "aleluja" se stále opakuje, jenom na konci zazní "amen"
* Význam: Skladba vznikla během pěti dní v červenci roku 1940 na objednávku pro zahájení hudebního festivalu v Tanglewoodu. Měla být vstupní fanfárou, ale ve skutečnosti vyjadřuje smutek z probíhající války, která vypukla v Evropě (a které dnes říkáme "druhá světová").
* Viz [popis na Wikipedii](https://en.wikipedia.org/wiki/Alleluia_(Thompson))

## Ascendit Deus

* Hudba: Peter Philips (c.1560 -- 1628), britský barokní skladatel
* Text: Žalm 47, verš 6, latinsky: Ascendit Deus in jubilatione, et Dominus in voce tube.
* Překlad: Bůh se vznáší za jásotu, Hospodin vystupuje za hlaholu polnice.
* Ukázka na [YouTube](https://www.youtube.com/watch?v=Kc6F6RecWSo)

## Ave Generosa

* Hudba: [Ola Gjeilo](https://olagjeilo.com/sheet-music/choral-satb-a-cappella/ave-generosa-satb/) (1978), norský skladatel
* Text: Hildegard von Bingen (1098 -- 1179), magistra benediktinského kláštera v Rupertsbergu
* Význam: je to hymnus na Pannu Marii
* Překlad: Zdrávas, vznešená, plná slávy a nedotčená dívko, Ty zřítelnice čistoty, Ty látko svatosti, v níž Bůh si zalíbil!

## Ave verum corpus

* Hudba: [Wolfgang Amadeus Mozart](https://cs.wikipedia.org/wiki/Wolfgang_Amadeus_Mozart), (1756 -- 1791) byl rakouský klasicistní hudební skladatel a klavírní virtuos. _Ave verum corpus_ zhudebnil šest měsíců před svou smrtí. 
* Text latinský: Ave verum corpus, natum de Maria virgine...
* Význam: krátká eucharistická píseň pocházející ze 14. století
* Volný překlad: \
  Buď pozdraveno skutečné tělo Kristovo zrozené z Marie Panny. \
  Skutečně trpící a umučené na kříži pro člověka. \
  Z jeho probodeného boku vytryskla voda a krev. \
  Ať je nadějí v hodině naší smrti.
* Viz [popis na Wikipedii](https://cs.wikipedia.org/wiki/Ave_verum_corpus)

## Biblické písně

* Hudba: Antonín Dvořák (1841 -- 1904) byl jedním z nejvýznamnějších českých hudebních skladatelů. Stal se průkopníkem novodobé české hudby v linii vrcholného romantismu.
* Text: skladatel zvolil český text z Davidovy Knihy žalmů podle otištění v Bibli Kralické.
    + Píseň č. 4: Hospodin je můj pastýř
    + Píseň č. 6: Slyš, ó Bože, volání mé
* Pro smíšený sbor upravil Štěpán Charvát
* Viz [popis na Wikipedii](https://cs.wikipedia.org/wiki/Biblick%C3%A9_p%C3%ADsn%C4%9B)

## Cantate Domino

* Hudba: Claudio Monteverdi (1567 -- 1643), italský hudební skladatel, který svými hudebními inovacemi významně přispěl ke zrodu barokního stylu.
* Text: ze žalmů 96 a 98, latinsky: Cantate Domino canticum novum...
* Překlad: \
  Zpívejte Hospodinu píseň novou, zpívejte a dobrořečte jeho jménu. \
  Hrejte Hospodinu na citeru, na citeru a s doprovodem zpěvu, protože učinil podivuhodné věci.

## Darà la notte il sol

* Hudba: Claudio Monteverdi (1567 -- 1643), italský hudební skladatel, který svými hudebními inovacemi významně přispěl ke zrodu barokního stylu.
* Původ textu: italština, Il sesto libro de madrigali (šestá kniha madrigalů), 1614
* Význam: něco o nenaplněné lásce ???

## Exsultate justi

* Hudba: Ludovico da Viadana (1564 -- 1645), italský skladatel, učitel a františkán. Jeho hudba je na pomezí konce renesance a začátku baroka.
* Text: Žalm 33, 1-3; latinsky: Exsultate justi in domino: rectos decet collaudatio...
* Překlad: \
  Radujte se, spravedliví z Hospodina, sluší se, aby ho dobří chválili. \
  Citerou oslavujte Hospodina, hrejte mu na desetistrunné harfě. \
  Zpívejte mu píseň novou, dovedně sáhněte do strun, slavnostně je rozezvučte!
* Ukázka na [YouTube](https://www.youtube.com/watch?v=6AMUX43EMhI)

## Laudate Dominum

* Hudba: Giuseppe Ottavio Pitoni (1657 -- 1743), italský varhaník a skladatel pozdního baroka.
* Text: Žalm 150, latinsky: Laudate Dominum in sanctis ejus, laudate eum in firmamento virtutis ejus...
* Překlad: \
  Chvalte Hospodina v jeho svatyni, chvalte ho na jeho vznešené obloze! \
  Chvalte ho pro jeho mocná díla, chvalte ho pro jeho svrchovanou velebnost! \
  Chvalte ho hlaholem trouby, chvalte ho harfou a citerou! \
  Chvalte ho zvučnými cimbály, chvalte ho cimbály hlučnými! \
  Všechno, co dýchá, ať chválí Hospodina! Aleluja.

## Nearer my God, to thee

* Hudba: Lowell Mason
* Úprava: James L. Stevens
* Předtext: \
  In articulo mortis caelitus mihi vires. \
  V okamžiku smrti nebe mi dává sílu.
<!--
In articulo mortis
Caelitus mihi vires
Deo adjuvante non timendum
In perpetuum
Dirige nos domine
Ad augusta per angusta
Sic itur ad astra
Excelsior
-->
* Text: Sarah E. Adams \
  Nearer, my God, to Thee, \
  Nearer to Thee! \
  E’en though it be a cross \
  That raiseth me. \
  ...
* Ukázka č. 1 na [YouTube](https://www.youtube.com/watch?v=WyxXGdG3-Io)
* Ukázka č. 2 na [YouTube](https://www.youtube.com/watch?v=EpVKUhVR5sk)
* Úprava James L. Stevens pro [TTBB](https://www.byumusicstore.com/nearer-my-god-to-thee-arr-by-james-l-stevens-ttbb-a-cappella-pdf-sheet-music/?utm_source=youtube_description&utm_medium=cpm&utm_campaign=vp_nearer-my-god_mvhits1&utm_content=59)

## Nitida Stella

* Hudba: Jan Josef Božan (1644 -- 1716) byl římskokatolický kněz, básník a pořadatel barokního kancionálu Slavíček rájský
* Text (Slavíček rájský 1719, str. 563), \
  latinsky: Nitida Stella, alma Puella, tu es florum flos: o Mater pia, Virgo Maria, ora pro nobis.
* Překlad první sloky: \
  Jasná hvězdo, spanilá dívko, jsi květina květin: \
  Ó zbožná Matko, Panno Maria, oroduj za nás.

## Northern Lights (Severní polární záře)

* Hudba: [Ola Gjeilo](https://olagjeilo.com/sheet-music/choral-satb-a-cappella/northern-lights/) (Oslo, leden 2008) \
  je inspirována také éterickým jevem polární záře.
* Latinský text **Pulchra es, amica mea** je úryvek z Šalamounovy Písně písní 6,4-5
* Význam: Autor (hudby) uvádí, že je to dílo o kráse, o "strašné" síle krásy.
* Překlad: \
  Jsi krásná, má přítelkyně, sladká a krásná dcero Jeruzaléma. \
  Jsi krásná, má přítelkyně, sladká a krásná jako Jeruzalém, strašná jako vojsko pod praporci. \
  Odvrať ode mne své oči, vždyť mě uhranuly!

## O magnum mysterium

* Hudba: Tomás Luis de Victoria (c. 1548 -- 1611), španělský hudební skladatel pozdní renesance, varhaník, kněz
* Text latinsky: \
  O magnum mysterium et admirabile sacramentum, \
  ut animalia viderent Dominum natum iacentem in praesepio. \
  Beata virgo, cuius viscera meruerunt portare Dominum Christum.
* Překlad: \
  Ó veliké tajemství a obdivuhodná milost, \
  že zvířata mohla vidět narozeného Pána ležícího v jeslích. \
  Blažená panno, jejíž lůno smělo nosit Pána Ježíše.
* Ukázka na [YouTube](https://www.youtube.com/watch?v=9xPh-fXYAc4)

## Panis angelicus

* Hudba: Giuseppe Baini (21. říjen 1775 – 21. květen 1844) byl italský kněz, hudební kritik, dirigent a skladatel chrámové hudby
* Arr: B. Kothe (pro čtyři hlasy?)
* Text: "Panis angelicus" (Chléb andělský) je předposlední strofa hymnu Sacris solemniis, jehož autorem je svatý Tomáš Akvinský, katolický filozof a teolog (1225 – 7. března 1274).
* Význam: Text hymnu byl napsán pro liturgii svátku Těla a Krve Páně, spolu s dalšími modlitbami mše svaté a breviáře.
* Přebásněný překlad: \
  Z chleba andělského pro lid chléb se stává, \
  pod způsobou jeho skutečnost je pravá. \
  Ó div předivoucí: Nejchudším se dává, \
  v pokrm Kristus všemohoucí.
* Ukázka na [YouTube](https://www.youtube.com/watch?v=XT2VyY6tFhQ)

## Resonet in laudibus

* Hudba (harmonizace): Jacob Handl-Gallus (1550 -- 1591), pozdně renesanční hudební skladatel slovinského původu
* Text: Anonym ze 14. století -- koleda
* Přibližný překlad: \
  Nechte zaznít chválu a plesání. \
  Maria porodila, co Gabriel zvěstoval se splnilo. \
  Panna Boha porodila, protože boží milost chtěla. \
  Dnes se v Izraeli ukázalo, že z Panny Marie se narodil král.
* Ukázka na [YouTube](https://www.youtube.com/watch?v=Skrv-kSQwTE)

## Responsoria pro Hebdomada Sancta / Sepulto Domino (ZWV 55/27)

* Hudba: Jan Dismas Zelenka (1679 -- 1745), český skladatel období vrcholného baroka.
* Text latinsky: \
  Sepulto Domino, signatum est monumentum, \
  volventes lapidem ad ostium monumenti: \
  Ponentes milites, qui custodirent illum. \
  Accendentes principes sacerdotum ad Pilatum, petierunt illum.
* Text -- český překlad (úryvek z pašijí): \
  Pochován Pán a zapečetěn jest hrob, \
  a přivalili kámen ke vchodu do hrobu. \
  Postavili vojáky, kteří jej střežili. \
  Velekněží přišli k Pilátovi a žádali ho.
* Noty: https://www.cpdl.org/wiki/images/a/a5/27-Sepulto-Domino.pdf
* Ukázka na [YouTube](https://www.youtube.com/watch?v=9Ha6x7OA6QY)

## Sicut Servus

* Hudba: Giovanni Pierluigi da Palestrina (1525 -- 2. února 1594) byl italský hudební skladatel a varhaník, vrcholný představitel renesanční hudby.
* Text latinsky: Sicut cervus desiderat ad fontes aquarum...
* Překlad: Jako laň dychtí po vodních bystřinách, tak touží duše má po tobě, Bože.

## Signore, dolce volto

* Hudba: Johann Sebastian Bach (1685 -- 1750), německý hudební skladatel a virtuos barokního stylu
* Text: italsky: Signore, dolce volto di pena e di dolor...
* Význam: křesťanský pašijový hymnus založený na latinském textu napsaném během středověku.
* Přibližný překlad první sloky: \
  Pane, tvá sladká tvář je plná bolesti. \
  Ó tvář plná světla udeřená pro lásku. \
  Zahalen do smrti, jsi pro nás zatracen. \
  Přijmi naše slzy, náš spasiteli.

## Vere languores nostros

* Hudba: Antonio Lotti (1667 -- 1740) byl italský barokní hudební skladatel
* Text latinsky (Vulgáta, Izaiáš 53,4): Vere languores nostros ipse tulit, et dolores nostros ipse portavit.
* Význam: prorok Izaiáš o trpícím služebníkovi (Kristovi)
* Překlad (ČLP): A přece on nesl naše utrpení, obtížil se našimi bolestmi.

## Z tvé ruky, Pane můj

* Hudba: Claude Fraysse [klód fres] (1941 -- 2012), francouzský skladatel
* Původní název: Je louerai l'éternel [ž lúre leternel]
* Autor překladu: Miloš Rejchrt (nar. 1946), evangelický farář

# Rejstřík skladatelů

* [Johann Sebastian Bach](https://cs.wikipedia.org/wiki/Johann_Sebastian_Bach) (31. března 1685 Eisenach -- 28. července 1750 Lipsko) byl německý hudební skladatel a virtuos hry na klávesové nástroje, považovaný za jednoho z největších hudebních géniů všech dob a završitele barokního hudebního stylu.
* [Giuseppe Baini](https://en.wikipedia.org/wiki/Giuseppe_Baini) (21. říjen 1775 – 21. květen 1844) byl italský kněz, hudební kritik, dirigent a skladatel chrámové hudby. Napsal pojednání o Palestrinovi a jeho renesanční hudbě.
* [Jan Josef Božan](https://cs.wikipedia.org/wiki/Jan_Josef_Bo%C5%BEan) (1644 -- 1. července 1716, Chroustovice) byl římskokatolický kněz, básník a pořadatel kancionálu [Slavíček rájský](https://cs.wikipedia.org/wiki/Slav%C3%AD%C4%8Dek_rajsk%C3%BD), který vyšel tiskem až po jeho smrti.
* [Antonín Dvořák](https://cs.wikipedia.org/wiki/Anton%C3%ADn_Dvo%C5%99%C3%A1k) (8. září 1841 Nelahozeves -- 1. května 1904 Praha) byl jedním z nejvýznamnějších českých hudebních skladatelů a je světově nejhranějším českým skladatelem vůbec. Dvořákova symfonická a koncertantní díla jsou tradiční součástí repertoáru významných orchestrů po celém světě. Síla jeho melodické invence uchvacuje dodnes. Proslavil se symfoniemi, nástrojovými koncerty a velkými vokálně-instrumentálními skladbami, neméně však i komorní hudbou a operami. Dvořák byl spolu s Bedřichem Smetanou průkopníkem novodobé české hudby v linii vrcholného romantismu.
* [Ola Gjeilo](https://olagjeilo.com/), Norsky: [ˈûːlɑ ˈjæ̀ɪlʊ]; (narozen 5. května 1978) norský skladatel žijící v USA
* [Jacob Handl-Gallus](https://hudba.proglas.cz/klasika/aktuality-k-vysilani-klasik/jacob-handl-gallus/) (1550 -- 1591), pozdně renesanční hudební skladatel slovinského původu, velkou část života strávil v Brně, Olomouci a Praze, kde také zemřel.
* [Antonio Lotti](https://cs.wikipedia.org/wiki/Antonio_Lotti) (5. ledna 1667, Benátky – 5. ledna 1740, Benátky) byl italský barokní hudební skladatel. Komponoval mše, kantáty, madrigaly, opery a velké množství instrumentální hudby. Jeho chorály jsou komponovány často a cappella. Jeho dílo tvoří přechod mezi pozdním barokem a rodícím se klasicismem.
* [Claudio Monteverdi](https://cs.wikipedia.org/wiki/Claudio_Monteverdi), (1567 -- 1643), italský hudební skladatel z období přelomu renesance a baroka. Monteverdi svými hudebními inovacemi významně přispěl ke zrodu barokního stylu.
* [Giovanni Pierluigi da Palestrina](https://cs.wikipedia.org/wiki/Giovanni_Pierluigi_da_Palestrina) (kolem 1525?, Palestrina – 2. února 1594, Řím) byl italský hudební skladatel a varhaník, vrcholný představitel renesanční hudby a v ní tzv. římské školy. Často zvaný „mistr kontrapunktu“.
* [Wolfgang Amadeus Mozart](https://cs.wikipedia.org/wiki/Wolfgang_Amadeus_Mozart), (27. ledna 1756, Salcburk -- 5. prosince 1791) byl rakouský klasicistní hudební skladatel a klavírní virtuos.
* [Peter Philips](https://www.britannica.com/biography/Peter-Philips) (c.1560 -- 1628), britský barokní skladatel, \
  Viz též [Wikipedia](https://en.wikipedia.org/wiki/Peter_Philips)
* [Giuseppe Ottavio Pitoni](https://en.wikipedia.org/wiki/Giuseppe_Ottavio_Pitoni) (Rieti, 18. března 1657 -- Řím, 1 února 1743), byl italský varhaník a skladatel. Stal se jedním z předních hudebníků v Římě v období pozdního baroka, v první polovině 18. století.
* [Randall Thompson](https://en.wikipedia.org/wiki/Randall_Thompson) (21. dubna 1899 -- 9. července 1984), americký skladatel známý svými sborovými skladbami
* [Jan Dismas Zelenka](https://cs.wikipedia.org/wiki/Jan_Dismas_Zelenka) (křtěn 16. října 1679, Louňovice pod Blaníkem[2] – noc z 22. na 23. prosince 1745, Drážďany) byl český skladatel období vrcholného baroka. Zelenkův přínos spočívá především ve specifické, nápadité, vždy překvapující harmonizaci, dokonalosti umění kontrapunktu a originalitě instrumentace. Někdy se mu přezdívá „český Bach.“


