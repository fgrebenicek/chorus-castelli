# Repertoár

## Alleluia

* Hudba: Randall Thompson (1899 -- 1984), americký skladatel známý svými sborovými skladbami
* Text: slovo "aleluja" se stále opakuje, jenom na konci zazní "amen"
* Význam: Skladba vznikla během pěti dní v červenci roku 1940 na objednávku pro zahájení hudebního festivalu v Tanglewoodu a vyjadřuje smutek z probíhající druhé světové války.
* Viz [popis na Wikipedii](https://en.wikipedia.org/wiki/Alleluia_(Thompson))

## Ascendit Deus

* Hudba: Peter Philips (c.1565 -- c.1635)
* Text: Žalm 47, verš 6... (Bible)
* Překlad: Bůh se vznáší za jásotu, Hospodin vystupuje za hlaholu polnice...
* Ukázka na [YouTube](https://www.youtube.com/watch?v=Kc6F6RecWSo)

## Ave Generosa

* Hudba: [Ola Gjeilo](https://olagjeilo.com/sheet-music/choral-satb-a-cappella/ave-generosa-satb/) (1978), norský skladatel
* Text: Hildegard von Bingen (1098 -- 1179), magistra benediktinského kláštera v Rupertsbergu
* Význam: je to hymnus na Pannu Marii
* Překlad: Zdrávas, vznešená, plná slávy a nedotčená dívko, Ty zřítelnice čistoty, Ty látko svatosti, v níž Bůh si zalíbil!

## Cantate Domino

* Hudba: Claudio Monteverdi (1567 -- 1643), italský hudební skladatel, který svými hudebními inovacemi významně přispěl ke zrodu barokního stylu.
* Text: ze žalmů 96 a 98, latinsky: Cantate Domino canticum novum...
* Překlad: \
  Zpívejte Hospodinu píseň novou, zpívejte a dobrořečte jeho jménu. \
  Hrejte Hospodinu na citeru, na citeru a s doprovodem zpěvu, protože učinil podivuhodné věci.

## Exsultate justi

* Hudba: Ludovico da Viadana (1564 -- 1645), italský skladatel, učitel a františkán. Jeho hudba je na pomezí konce renesance a začátku baroka.
* Text: Žalm 33, 1-3; latinsky: Exsultate justi in domino: rectos decet collaudatio...
* Překlad: \
  Radujte se, spravedliví z Hospodina, sluší se, aby ho dobří chválili. \
  Citerou oslavujte Hospodina, hrejte mu na desetistrunné harfě. \
  Zpívejte mu píseň novou, dovedně sáhněte do strun, slavnostně je rozezvučte!
* Ukázka na [YouTube](https://www.youtube.com/watch?v=6AMUX43EMhI)

## Laudate Dominum

* Hudba: Giuseppe Ottavio Pitoni (1657 -- 1743), italský varhaník a skladatel pozdního baroka.
* Text: Žalm 150, latinsky: Laudate Dominum in sanctis ejus, laudate eum in firmamento virtutis ejus...
* Překlad: \
  Chvalte Hospodina v jeho svatyni, chvalte ho na jeho vznešené obloze! \
  Chvalte ho pro jeho mocná díla, chvalte ho pro jeho svrchovanou velebnost! \
  Chvalte ho hlaholem trouby, chvalte ho harfou a citerou! \
  Chvalte ho zvučnými cimbály, chvalte ho cimbály hlučnými! \
  Všechno, co dýchá, ať chválí Hospodina! Aleluja.

## Nitida Stella

* Hudba: Jan Josef Božan (1644 -- 1716) byl římskokatolický kněz, básník a pořadatel barokního kancionálu Slavíček rájský
* Text (Slavíček rájský 1719, str. 563), \
  latinsky: Nitida Stella, alma Puella, tu es florum flos: o Mater pia, Virgo Maria, ora pro nobis.
* Překlad první sloky: \
  Jasná hvězdo, spanilá dívko, jsi květina květin: \
  Ó zbožná Matko, Panno Maria, oroduj za nás.

## Northern Lights (Severní polární záře)

* Hudba: [Ola Gjeilo](https://olagjeilo.com/sheet-music/choral-satb-a-cappella/northern-lights/) (Oslo, leden 2008) \
  je inspirována také éterickým jevem polární záře.
* Latinský text **Pulchra es, amica mea** je úryvek z Šalamounovy Písně písní 6,4-5
* Význam: Autor (hudby) uvádí, že je to dílo o kráse, o "strašné" síle krásy.
* Překlad: \
  Jsi krásná, má přítelkyně, sladká a krásná dcero Jeruzaléma. \
  Jsi krásná, má přítelkyně, sladká a krásná jako Jeruzalém, strašná jako vojsko pod praporci. \
  Odvrať ode mne své oči, vždyť mě uhranuly!

## Panis angelicus

* Hudba: Giuseppe Baini (21. říjen 1775 – 21. květen 1844) byl italský kněz, hudební kritik, dirigent a skladatel chrámové hudby
* Arr: B. Kothe (pro čtyři hlasy?)
* Text: "Panis angelicus" (Chléb andělský) je předposlední strofa hymnu Sacris solemniis, jehož autorem je svatý Tomáš Akvinský, katolický filozof a teolog (1225 – 7. března 1274).
* Význam: Text hymnu byl napsán pro liturgii svátku Těla a Krve Páně, spolu s dalšími modlitbami mše svaté a breviáře.
* Přebásněný překlad: \
  Z chleba andělského pro lid chléb se stává, \
  pod způsobou jeho skutečnost je pravá. \
  Ó div předivoucí: Nejchudším se dává, \
  v pokrm Kristus všemohoucí.
* Ukázka na [YouTube](https://www.youtube.com/watch?v=XT2VyY6tFhQ)

## Resonet in laudibus

* Hudba (harmonizace): Jacob Handl-Gallus (1550 -- 1591), pozdně renesanční hudební skladatel slovinského původu
* Text: Anonym ze 14. století -- koleda
* Přibližný překlad: \
  Nechte zaznít chválu a plesání. \
  Maria porodila, co Gabriel zvěstoval se splnilo. \
  Panna Boha porodila, protože boží milost chtěla. \
  Dnes se v Izraeli ukázalo, že z Panny Marie se narodil král.

* Ukázka na [YouTube](https://www.youtube.com/watch?v=Skrv-kSQwTE)

## Sicut Servus

* Hudba: Giovanni Pierluigi da Palestrina (1525 -- 2. února 1594) byl italský hudební skladatel a varhaník, vrcholný představitel renesanční hudby.
* Text latinsky: Sicut cervus desiderat ad fontes aquarum...
* Překlad: Jako laň dychtí po vodních bystřinách, tak touží duše má po tobě, Bože.

## Signore, dolce volto

* Hudba: Johann Sebastian Bach (1685 -- 1750), německý hudební skladatel a virtuos barokního stylu
* Text: italsky: Signore, dolce volto di pena e di dolor...
* Význam: křesťanský pašijový hymnus založený na latinském textu napsaném během středověku.
* Přibližný překlad první sloky: \
  Pane, tvá sladká tvář je plná bolesti. \
  Ó tvář plná světla udeřená pro lásku. \
  Zahalen do smrti, jsi pro nás zatracen. \
  Přijmi naše slzy, náš spasiteli.

## Z tvé ruky, Pane můj

* Hudba: Claude Fraysse [klód fres] (1941 -- 2012), francouzský skladatel
* Původní název: Je louerai l'éternel [ž lúre leternel]
* Autor překladu: Miloš Rejchrt (nar. 1946), evangelický farář

# Rejstřík skladatelů

* [Johann Sebastian Bach](https://cs.wikipedia.org/wiki/Johann_Sebastian_Bach) (31. března 1685 Eisenach -- 28. července 1750 Lipsko) byl německý hudební skladatel a virtuos hry na klávesové nástroje, považovaný za jednoho z největších hudebních géniů všech dob a završitele barokního hudebního stylu.
* [Giuseppe Baini](https://en.wikipedia.org/wiki/Giuseppe_Baini) (21. říjen 1775 – 21. květen 1844) byl italský kněz, hudební kritik, dirigent a skladatel chrámové hudby. Napsal pojednání o Palestrinovi a jeho renesanční hudbě.
* [Jan Josef Božan](https://cs.wikipedia.org/wiki/Jan_Josef_Bo%C5%BEan) (1644 -- 1. července 1716, Chroustovice) byl římskokatolický kněz, básník a pořadatel kancionálu [Slavíček rájský](https://cs.wikipedia.org/wiki/Slav%C3%AD%C4%8Dek_rajsk%C3%BD), který vyšel tiskem až po jeho smrti.
* [Ola Gjeilo](https://olagjeilo.com/), Norsky: [ˈûːlɑ ˈjæ̀ɪlʊ]; (narozen 5. května 1978) norský skladatel žijící v USA
* [Jacob Handl-Gallus](https://hudba.proglas.cz/klasika/aktuality-k-vysilani-klasik/jacob-handl-gallus/) (1550 -- 1591), pozdně renesanční hudební skladatel slovinského původu, velkou část života strávil v Brně, Olomouci a Praze, kde také zemřel.
* [Claudio Monteverdi](https://cs.wikipedia.org/wiki/Claudio_Monteverdi), (1567 -- 1643), italský hudební skladatel z období přelomu renesance a baroka. Monteverdi svými hudebními inovacemi významně přispěl ke zrodu barokního stylu.
* [Giovanni Pierluigi da Palestrina](https://cs.wikipedia.org/wiki/Giovanni_Pierluigi_da_Palestrina) (kolem 1525?, Palestrina – 2. února 1594, Řím) byl italský hudební skladatel a varhaník, vrcholný představitel renesanční hudby a v ní tzv. římské školy. Často zvaný „mistr kontrapunktu“.
* [Giuseppe Ottavio Pitoni](https://en.wikipedia.org/wiki/Giuseppe_Ottavio_Pitoni) (Rieti, 18. března 1657 -- Řím, 1 února 1743), byl italský varhaník a skladatel. Stal se jedním z předních hudebníků v Římě v období pozdního baroka, v první polovině 18. století.
* [Randall Thompson](https://en.wikipedia.org/wiki/Randall_Thompson) (21. dubna 1899 -- 9. července 1984), americký skladatel známý svými sborovými skladbami